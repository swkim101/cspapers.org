Tento článek stručně shrnuje několik hlavních témat (a do nich spadajících příspěvků) z workshopů Cryptographic Hardware and Embedded Systems (CHES) 2005 a Fault Diagnosis and Tolerance in Cryptography (FDTC) 2005, které proběhly na přelomu srpna a září ve skotském Edinburgu. Témata CHES pokrývají problematiku (bezpečného) hardware určeného pro kryptografické účely, jeho efektivitu, problémy spjaté s nedostatkem zdrojů, ale také útoky (nejen postranními kanály) na tento speciální hardware, či problémy související s aritmetikou používanou pro kryptografické operace. Témata FDTC pak pokrývají především útoky založené na chybové analýze a metody ochrany proti nim. Podrobné informace a kompletní příspěvky (v původním pořadí :-) lze nalézt ve sbornících [CHES05, FDTC05].